Le attività svolte sul progetto AMS Margining sono state svolte a partire dal 22 Luglio e terminate con una task force full time di 4 settimane a cavallo tra Settembre ed Ottobre.
La fase iniziale del progetto è stata caratterizzata dalla risoluzione di alcuni bug di codice che causavano continui crash e la mancata creazione degli output attesi o, nel migliore dei casi, la creazione di un output parziale con perdita di dati nel processo. Essendo già stato messo in produzione, il periodo iniziale è stato caratterizzato da continue e rapide risoluzioni di ticket aperti dagli utenti che lamentavano l'assenza dei risultati attesi.
Il processo Python è stato irrobustito con una serie di controlli riguardanti template e file di input, che spesso risultavano diversi dalle attese, sui tipi e sui formati degli oggetti analizzati. Sono stati introdotti file di log per controllare l'andamento del processo, segnalare eventuali errori o tenere traccia dei vari step in cui l'algoritmo si trova, ma anche per effettuare analisi di performance riguardanti i tempi di esecuzioni dell'algoritmo stesso.
Questo ha permesso inoltre una maggiore efficienza nella risoluzione dei ticket aperti dai clienti.
Una volta risolti i ticket più urgenti ed essendo il processo andato a buon fine per una serie di giornate consecutive, data l'introduzione della task force, è stato possibile ristrutturare il codice più approfonditamente sostituendo la struttura esecutiva del processo, basata su una serie di exec script dopo script, in un codice basato su richiami a funzioni.
E' stato creato un repository su github per il versionamento del codice, che precedentemente era basato su file e cartelle manuali, con una struttura di rami per testare l'introduzione di alcune nuove funzionalità. E' stata creato un ambiente di collaudo con il suo repository e la sua alberatura di cartelle. E' stato introdotto un file di configurazione in sostituzione di path e variabili cablate nel codice che permette una gestione dinamica dei processi in esecuzione senza dover modificare il codice sorgente.
Nel codice Python durante la task force, oltre alla ristrutturazione del codice, sono state introdotte nuove funzionalità di filtraggio, raggruppamento, interazioni con DB postgres, rimozione di duplicati, controllo sulle date e gestione dei flussi input-output, tutte secondo esigenze del business. 
Ad oggi il processo risulta girante correttamente e schedulato ogni mattina in cui viene effettuato il monitoraggio della corretta esecuzione dei processi e degli output. 


